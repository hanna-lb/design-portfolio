---
Title: Färgval och känsla
Description: Analys av webbplatsers färgval och känslan de signalerar
Template: analysis_single
---

Analys av webbplatsers färgval och känslan de signalerar
=======================

I denna rapport presenteras och analyseras färgvalen, typografin som används och intrycket som ges hos tre olika webbplatser. I detta fall analyseras tre olika svenska e-handelssidor som säljer produkter inom samma område.

Urval
-----------------------

Urvalet av e-handelssidor gjordes genom att söka på "nätbutiker gaming" på Google i ett inkognitofönster för att påverka sökresultaten så lite som möjligt med tidigare historik i webbläsaren. Hemsidorna som därmed analyseras i denna rapport är MaxGaming.se, Webhallen.com och Inet.se. Då de säljer liknande produkter kan vi då också göra ett rimligt antagande att de riktar sig mot samma målgrupp, vilket då gör det mer intressant att analysera och jämföra dessa.

Metod
-----------------------

För att hämta ut färgerna från webbplatserna genom att använda färgpipeppverktyget ColorZilla i FireFox. Endast förstasidan analyseras för att begränsa omfattningen av inhämtning av färger och analysen. Färgerna presenteras i resultatdelen av rapporten och analyseras med hjälp av ett färghjul från Adobe för att idenfifiera vilken typ av färgschema som använts. Vi exkluderar att ta med vita/gråa/svarta färger för bakgrunder och text. Typsnitt presenteras också i resultatet.

I analys-delen analyseras webbsidorna och även det intryck som jag anser att de inger baserat på deras färgval.

Resultat
-----------------------

### MaxGaming

![Skärmdump från MaxGaming](%base_url%/image/analysis/1_maxgaming.jpg&w=600)  
_Skärmdump från MaxGaming.se tagen 2021-11-26_

#### Färg

Från första sidan av MaxGaming kan vi hämta dessa färger från deras layout: 

<table style="border-spacing: 4px; border-collapse: separate; padding-bottom: 0.75em">
    <tr>
        <td style="height: 50px; width: 50px; background-color: #23a9e7">
        <td style="height: 50px; width: 50px; background-color: #1277ae">
        <td style="height: 50px; width: 50px; background-color: #0c7a71">
        <td style="height: 50px; width: 50px; background-color: #24a9e8">
        <td style="height: 50px; width: 50px; background-color: #3a5999">
        <td style="height: 50px; width: 50px; background-color: #02B0ED">
        <td style="height: 50px; width: 50px; background-color: #212228">
        <td style="height: 50px; width: 50px; background-color: #33363f">
        <td style="height: 50px; width: 50px; background-color: #ffd853">
        <td style="height: 50px; width: 50px; background-color: #fe4d10">
    </tr>
</table>

Inkluderar man detaljfärgerna åt det gröna, gula och röd-orangea hållet är färgschemat närmast ett komplementfärgspar. Hemsidan i sin helhet har huvudsakligen färger baserade på färgerna i logotypen, där det då närmast blir en monokromt färgschema med flera nyanser av blått och kampanjer/detaljer/produktmärkningar har övriga färger.

#### Typografi

För H1-H3 använder de en custom font som typsnitt, som är av typ sans-serif. Samma gäller för brödtexten. Deras fallback-font är Arial.

### Webhallen

![Skärmdump från Webhallen](%base_url%/image/analysis/1_webhallen.jpg&w=600)  
_Skärmdump från Webhallen.com tagen 2021-11-26_

#### Färg

Från första sidan av Webhallen kan vi hämta dessa färger från deras layout: 

<table style="border-spacing: 4px; border-collapse: separate; padding-bottom: 0.75em">
    <tr>
        <td style="height: 50px; width: 50px; background-color: #2a659d">
        <td style="height: 50px; width: 50px; background-color: #273143">
        <td style="height: 50px; width: 50px; background-color: #4b87b7">
        <td style="height: 50px; width: 50px; background-color: #3097d1">
        <td style="height: 50px; width: 50px; background-color: #0070ba">
        <td style="height: 50px; width: 50px; background-color: #32a8d0">
        <td style="height: 50px; width: 50px; background-color: #296e97">
        <td style="height: 50px; width: 50px; background-color: #1e222d">
        <td style="height: 50px; width: 50px; background-color: #262f40">
        <td style="height: 50px; width: 50px; background-color: #cc0403">
        <td style="height: 50px; width: 50px; background-color: #f1c947">
    </tr>
</table>

I och med att användningen av gul och röd är så pass litet på Webhallen och hur dominerande blått är skulle deras färgschema närmast kunna jämföras med ett monokromt. Röda färgen används vid kampanjpriser och den gula färgen är hämtad från stjärnorna som representerar en produkts betygssättning. Vi ignorerar även bilden som utgör bakgrunden och kampanjbilden.

#### Typografi

För H1-H3 och brödtext används typsnittet Averta, vilket är av typ sans-serif.

### Inet

![Skärmdump från Inet](%base_url%/image/analysis/1_inet.jpg&w=600)  
_Skärmdump från Inet.se tagen 2021-11-26_

#### Färg

Från första sidan av inet kan vi hämta dessa färger från deras layout: 

<table style="border-spacing: 4px; border-collapse: separate; padding-bottom: 0.75em">
    <tr>
        <td style="height: 50px; width: 50px; background-color: #d10000">
        <td style="height: 50px; width: 50px; background-color: #3399ff">
        <td style="height: 50px; width: 50px; background-color: #42a512">
        <td style="height: 50px; width: 50px; background-color: #ffa500">
    </tr>
</table>

Webbsidans innehåller generellt inte särskilt mycket färg, där närmast färgschema kan likställas med kvadrat av primärfärgerna. Logotypen är röd och vissa detaljer (kampanjpriser och dylikt) och är också röda, där det är samma röda färg. Vissa små ikoner och knappar har den gröna, den blå och den gula färgen.

#### Typografi

För H1-H3 och brödtext används typsnittet Open Sans, vilket är av typ sans-serif.

Analys
-----------------------

På alla tre webbplatser finns det likheter i hur de använder färger för att kommunicera något specifikt, och hur färgerna som används mest är baserade på logotypens färg.

Rött eller nyans därav används för att dra uppmärksamhet till och kommunicera kampanjer och kampanjpriser, vilket även samspelar med hur man associerar rött med att något är "hett" eller "varning", vilket i sin tur lockar uppmärksamhet. Rött är också något vi associerar med rea inom handel. Inet har röd som enda färg i sin logotyp och är den dominerande färgen, och med färgspråket känns det som att de vill kommunicera att de är prisvärda. Samtidigt är det inte särskilt mycket färg på hemsidan i sin helhet så det är inte något som förmedlas till den punkt att det känns oseriöst. Användningen av svart i deras layout balanserar upp det väl då det ger ett mer lyxigt intryck. Detta balanserade intryck tycker jag passar in på vad jag tror att de vill kommunicera till besökaren.

Inet använder grönt för att kommunicera tillgänglighet, att det går att köpa produkten, där mina tankar dras till att jämföra med ett grönt trafikljus eller grön som i pengar. Blått används för knappar för att kommunicera information, antingen för att läsa mer eller söka.

Utöver i logotypen använder MaxGaming blått vid märkning av produkter som är nyheter, det vill säga även här används det för att kommunicera information, vilket även går hand i hand med hur blå associeras med pålitligthet och lugn.  
Blå är också huvudfärgen för Webhallen och MaxGaming, vilket jag personligen även tycker stämmer bra in på känslan de vill förmedla: att de vill vara förtroendeingivande. Samtidigt ger MaxGaming mig ett mindre personligt intryck i och med att de inte inkluderar recensioner eller betyg på produkterna när de listas. 

Webhallen och Inet använder nyanser av gult för stjärnorna för betyg på produkterna. MaxGaming har inte detta, utan använder gul för att kommunicera hur många procent man sparar. Gul associeras med glädje och energi, vilket då är lämpligt för detta ändamål då det drar uppmärksamhet till något positivt.

Referenser
-----------------------

[Colorzilla (färgpipettverktyget)](https://www.colorzilla.com/firefox/)  
[Färghjul från Adobe](https://color.adobe.com/sv/create/color-wheel)  
[Hidden meaning of colors](http://www.webdesignref.com/chapters/13/ch13-17.htm)  
[Vad betyder färgerna](https://www.arkitektkopia.se/akademi/vad-betyder-fargerna/)  
[MaxGaming](https://www.maxgaming.se/)  
[Webhallen](https://www.webhallen.com/se/)  
[Inet](https://www.inet.se/)  

Övrigt
-----------------------

Författare: Hanna Björk
