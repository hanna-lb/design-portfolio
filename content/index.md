---
Title: Hem
Description: Om mig
---

Välkommen
==========================

Mitt namn är Hanna och jag är en 25-årig norrlänning uppvuxen i en liten by utanför Luleå i Norrbotten. Där bodde jag tills jag började på universitetet i Luleå, varpå jag flyttade till en studentlägenhet nära campus medan jag tog min kandidatexamen 2019 inom informatik med fokus på digital tjänsteutveckling.

Redan som liten har jag varit intresserad av IT och webbutveckling, där jag redan under mellanstadiet lånade den ikoniskt gul-svarta boken "HTML for Dummies" från biblioteket och knackade hemsidor som en hobby. Andra livslånga intressen har varit tv- och datorspel, skapande av olika slag och bland olika medium, varesig det handlat om bakning, matlagning, cosplay, annat pyssel, kod, digital konst - det finns väldigt få begränsningar. Numera är jag också kattägare av mina två fina tjejkatter Ashen och Cinder.

De senaste två åren har jag bott i Malmö och ger jag mig in på studier igen efter att ha jobbat två år som applikationskonsult inom CRM. Detta för att bredda mina vyer och förhoppningsvis komma ett steg närmre svaret på livets svåraste fråga "Vad vill du bli när du blir stor?"

Denna sida är min sida för kursen PA1436 H21 lp2 Teknisk webbdesign och användbarhet 7,5 hp. Innan denna kurs har jag läst Webbteknologier 7,5 hp, vilket utöver tidigare studier, hobbies och livserfarenheter också utgör en del av mina förkunskaper.

![Bild på mig och min katt Ashen](image/me.png)